<!DOCTYPE html>
<html>
<head>
    <meta forua="true" http-equiv="Cache-Control" content="max-age=0"/>
    <style type="text/css">
   @font-face {
      font-family: 'bangla';
      src:url("https://fonts.maateen.me/siyam-rupali/font.css")
   }

   body {
      font-family: bangla;
      text-align: left;
      color: #242424;
      font-size: 18px;
      padding-left: 20px;
      padding-right: 20px;
   }
   img {
      max-width: 100%;
      height: auto;
      display: block; /* Ensures proper rendering */
      margin: 0 auto; /* Center the image */
   }
   .pattern-image {
         width: 70%;
      }

      .article{
         text-align: justify;
      }
    </style>
</head>

<body>
<center>
   <p><img alt="" class="pattern-image" src="images/Bearish-Rectangle.webp" /></p>
</center>

<p class="article">

    <strong>ক্যান্ডেলস্টিকের ধরণ ও ব্যবহার প্রণালী</strong><br><br>
    
    শেয়ার বাজারে শেয়ারের দাম কখনো সরলরেখায় চলে না, চলতে পারেও না। সময়ের সাথে সাথে দাম কখনো চড়ে 
    তো কখনোও পড়ে। আর এই ওঠানামার ইতিহাস খোদাই হয়ে থাকে শেয়ারের দামের চার্টে। <br><br>

    শেয়ারের দামের হিস্টরিক্যাল চার্ট বিশ্লেষণ করলে দেখা যায় কখনো কখনো এই দামের পরিবর্তন কিছু বিশেষ প্যাটার্ন ফলো করে। 
    আর ঐগুলোই টেকনিক্যাল এনালাইসিসের সময় ট্রেডাররা ব্যবহার করে আগামীতে শেয়ারের দামের সম্ভাব্য 
    গতিবিধি আন্দাজ করে সেইমতো ট্রেড প্ল্যান করতে।<br><br>
    
    শেয়ার ট্রেডিং-এ ডিমান্ড-সাপ্লাই জোন, সাপোর্ট-রেজিস্ট্যান্স লাইন, 
    ট্রেন্ড লাইন, ভলিউম, বিভিন্ন ইন্ডিকেটর ইত্যাদির পাশাপাশি কিছু বিশেষ চার্ট-প্যাটার্নও খুবই কার্যকরী হয়। <br><br>


    আর এই নিবন্ধে আমরা এমনই কিছু ক্লাসিক্যাল চার্ট প্যাটার্নের বিষয়ে আলোচনা করব।<br><br>
    
    
    
    <strong>ক্যান্ডেলস্টিক চার্ট প্যাটার্নের প্রাথমিক ধারণা</strong><br><br>


    <strong>চার্ট প্যাটার্ন তৈরি কেন হয়?</strong><br><br>

    শেয়ার বাজারে শেয়ারের দামই সবথেকে গুরুত্বপূর্ণ, সবার উপরে। আর এই দাম নির্ভর করে শেয়ারের ক্রেতা ও 
    বিক্রেতা কখন কত দামে কেনা-বেচা করতে সম্মত হচ্ছে তার উপর। অর্থাৎ অন্যভাবে বললে চাহিদা ও যোগানই 
    শেয়ারের দাম কত হবে বা কোন দিকে যাবে তা নির্ধারণ করে দেয়।<br><br>

    সাধারণ বাজারের মতোই যখন যোগানের থেকে শেয়ারের চাহিদা বেশি থাকে তখন ক্রেতারা আরো আরো বেশি দাম 
    দিয়ে তা কিনতে রাজি হয়ে যায়। ফলে দাম উত্তরোত্তর বাড়তে থাকে। আর, এর উল্টোটা হলে মানে চাহিদার থেকে 
    যোগান বেশি থাকলে বিক্রেতারা যে যা দাম পায় সেই দামেই তাদের কাছে থাকা শেয়ার ছেড়ে দিতে চায়। ফলে দাম 
    আবার পড়ে যায়। দামের এই ওঠানামার চক্র চলতেই থাকে আর চলতেই থাকে। এবং এটাই শেয়ার বাজারের সর্বৈব সত্যি।<br><br>

    আবার কখনো বিশেষ বিশেষ পরিস্থিতিতে এবং শেয়ারের বিশেষ বিশেষ দামের লেভেলে ক্রেতা-বিক্রেতারা সমষ্টিগতভাবে 
    এক এক রকম প্রতিক্রিয়া দেখায় যা চাহিদা-যোগানের উপর বিশেষভাবে প্রভাব ফেলে। শেয়ারের হিস্টোরিক্যাল দামগুলো 
    নিয়ে যখন চার্টে প্লট করে ক্যান্ডেল স্টিক বা অন্য যেকোনো ধরনের চার্ট বানানো হয়, তখন দেখতে পাওয়া যায় ট্রেডারদের 
    ওই প্রতিক্রিয়া গুলো চার্টের ওপর বিশেষ প্যাটার্নের আকারে ফুটে ওঠে।<br><br>

    আর একবার দুবার নয়, বা এক দুজায়গায় নয়, দেখা যায় বারে বারে বিভিন্ন জায়গায় ওগুলোর পুনরাবৃত্তিও ঘটে। আর 
    পুনরাবৃত্তি ঘটে বলেই ট্রেডিং-এর সময় লাইভ মার্কেটে যখন আগে ঘটা কোনো প্যাটার্ন আবার তৈরি হতে দেখা যায় তখন 
    তা থেকে তারপরে কি হতে পারে তার একটা পূর্বাভাস পাওয়া যায়। চার্ট প্যাটার্ন তথা প্যাটার্ন ট্রেডিং-এর পিছনের 
    অন্তর্নিহিত তাৎপর্য এটাই। <br><br>

    <strong>চার্ট প্যাটার্নের প্রকার</strong><br><br>

    তৈরি হওয়ার আগের অবস্থার পরিপ্রেক্ষিতে প্যাটার্ন তৈরি হওয়ার পর দাম কোন দিকে যেতে 
    পারে তার ওপর ভিত্তি করে এগুলোকে দুই ভাগে ভাগ করা যেতে পারে। যথাঃ<br><br>

    <ol type="1">

        <li>কন্টিনিউয়েশন চার্ট প্যাটার্ন</li>
        <li>রিভার্সাল চার্ট প্যাটার্ন</li>

    </ol>
    <br><br>

    দুই ক্ষেত্রেই সাধারণত যত লম্বা সময় ধরে এগুলো তৈরি হয় এবং এর মধ্যে দামের পরিবর্তন যত বড় রেঞ্জের মধ্যে হয়, 
    ব্রেকআউট হওয়ার পরের মুভমেন্টটাও তত বড় হয়।<br><br>

    প্যাটার্ন তৈরি হওয়ার মাঝামাঝি সময়ে ট্রেন্ড বহাল থাকবে নাকি ঘুরে যাবে সেব্যাপারে কিন্তু বোঝা যায় না। তাই প্রধান ট্রেন্ড 
    এবং প্যাটার্নের ট্রেন্ডলাইনগুলোর উপর ভালোভাবে নজর রাখতে হয় আর তার সাথে কোনদিকে ব্রেকাআউট 
    হতে চলেছে সেটা খেয়াল রাখতে হয়। আরও একটা উল্লেখযোগ্য বিষয় হচ্ছে, ট্রেন্ড ঘুরে যাওয়ার কোনো পোক্ত 
    সিগন্যাল বা কারণ না থাকলে সাধারণত ট্রেন্ড একই দিকে চলতে থাকে।



</p>


</body>
</html>
</html>
